# -*- mode: mandoku-view; -*-
#+TITLE: 經濟文集
#+DATE: 2015-08-25 00:13:09.038870
#+PROPERTY: ID KR4d0526
#+PROPERTY: BASEEDITION WYG    
#+PROPERTY: JUAN 卷六
<pb:KR4d0526_WYG_006-1a>¶
欽定四庫全書¶
　經濟文集卷六¶
　　　　　　　　　　　　元　李士瞻　撰¶
　詩¶
　　為福建監憲恩徳卿作¶
　　　寳章美皇太子也太子聰明天授鋭志聖學皇¶
　　　帝為開端本堂以教太子太子自與師保之臣¶
　　　講誦不輟性雅好翰墨内有所藴外筆之書然¶
<pb:KR4d0526_WYG_006-1b>¶
　　　毎書輙寓懲勸以賜近臣福建府省右丞恩寧¶
　　　普君以西夏名族敭歴中外聲光赫然太子為¶
　　　書文行忠信為善最樂八字以褒寵之筆勢飛¶
　　　動氣象森然大夫美之而作是詩也¶
倬彼雲漢為章于天相彼寳章昭回于編如龍斯升如¶
鳯斯騫如泰山斯重如北斗斯懸　泰山維何巖巖髙¶
矣北斗維何奎璧交矣緬彼結繩心焉忉忉皖彼科斗¶
不可以殽何以似之禹疇羲爻　于洛有書于河有圖¶
<pb:KR4d0526_WYG_006-2a>¶
聖人則之人文誕敷于古有訓世有格言格言孔嘉垂¶
裕後昆於昭元子岐嶷夙成羣后在天克配于京終始¶
典學緝熙光明帝曰元子毋怠毋盈　元子有命咨爾墨卿¶
乃召楮生乃召管城徴彼處士進彼陶泓執事有恪遹¶
觀厥成　於皇尼父載宣四教文行是先忠信是蹈¶
曰維為善處身之綱誰其樂之東平王蒼　彼臧克臧¶
俾也孔昌彼狂弗莊俾也斯亡　嗟爾恩卿永保全名¶
允矣君子展也大成恩拜稽首對揚洪休君子萬年永¶
<pb:KR4d0526_WYG_006-2b>¶
錫爾猷¶
　　寳章十章五章章八句五章章四句¶
　五言古詩¶
　　五更述事¶
北風撼船頭終夜苦難寐暫寐遽驚覺何如不成睡凌¶
晨欲交睛喧譁復驚悸問之見山來謂是温州際楚門¶
舟人家檣帆與心繫誰無遄歸念况乃此輩類我心重¶
賢勞所思在王事造物豈偏顧悉願委以遂寒暑尚有¶
<pb:KR4d0526_WYG_006-3a>¶
差神明苦難是¶
　　翟甥以詩見呈情意甚至但辭不足以發之老夫¶
　　漫為改定以成其愛慕之志¶
我有渭陽思隨之使南陲當兹風濤中或受霜露欺髩¶
髪近衰老朝夕誰與冝吾生自弱齡巳有怙恃悲傍無¶
期功親頼有舅氏依孤苦無與比况負駑鈍姿過庭日¶
諄諄令我學書詩書詩弗終業猖狂走東西值此年歲¶
艱所願良多違晨昏每深省但覺惨以悽有弟天一方¶
<pb:KR4d0526_WYG_006-3b>¶
生死未易期歲月各以逝徒生竟何為舅恩等劬勞形¶
影恒弔之何時遂榮名報此三春暉¶
　　楚門述懐¶
我昔放船日乃在孟冬初此時風寒競雨雪紛載塗是¶
行死生别妻子不得俱江南地偏下况復在海隅嚴冬¶
如初秋天氣恒多殊草木未摇落布褐被體膚網工此¶
邦人室家念居諸繫舟楚門灣一住十日餘我心如鋒¶
攅從行念踟蹰雖沐主家顧志願良未舒情雖公私牽¶
<pb:KR4d0526_WYG_006-4a>¶
輕重亦異趨君家素忠義所望同吾徒王程已愆期日¶
夜畏簡書苟重君父憂内省還何如願君竟兹意早發¶
勿趦趄¶
　　將發楚門¶
使臣當何如所司在周詢哲王重觀察民情苦難伸我¶
從天上來乘桴赴南閩艤舟楚門岸奄忽踰一旬此邦¶
俯要衝道路當海濵民力困兼併徴求盡鷄豚浙東惟¶
七州地狹民亦貧所慿舟楫利生理恒艱辛視之等葅¶
<pb:KR4d0526_WYG_006-4b>¶
醢雄吞竟何人我於十日來有耳不願聞盡從方門至¶
使者如魚鱗舟車日旁午鈞符星流奔故令惡少徒什¶
伍恒成羣白晝肆攘敓漁獵據通津兇燄嘘可炙人命¶
同輕塵内君命尤嚴所在毋敢論昔有五侯宅今有五¶
府門五府皆貴公擬跡王侯鄰紆朱曳組綬冨及子與¶
孫聖恩與鴻濛無物與比倫乃復為五虎嚙人如羶葷¶
五侯昔何如誅夷到荄根以今鑒往者傷哉竟難陳¶
　　吾觀桔橰論¶
<pb:KR4d0526_WYG_006-5a>¶
吾觀桔橰論力鮮功倍鈞如何端木氏乃見汲者嗔哲¶
王肇先基辛苦貽子孫聖人貴萬全小利曷足云偭彼¶
憸人徒啓此僥倖門海艘歲萬漕便利毋與倫至今百¶
餘年不復事討論遂使奸雄徒窺測見本根炎方多長¶
蛇時效猛虎蹲兵交十年來氣運固有因聖人尚包荒¶
政令務因循乃知堯舜理乾綱是寛仁昔嘗賦車攻㑹¶
同如星奔仰觀千載前誰能繼先塵嵩靈誕嘉祥降此¶
甫與申方叔及召虎聖人周宣君中興眉睫間河岳亦¶
<pb:KR4d0526_WYG_006-5b>¶
精神我皇以武姿哀痛怛下陳茂哉垂九葉度建萬國¶
春竄伏恐已逸安能覩乾坤執筆等太史磨崖勒雄文¶
　　十一月初二日發楚門¶
疾風西北來觧舟楚門灣開襟欲忘言喜折兩䄂彎朝¶
辭戴氏子暮見鴈蕩山此山接天台一見開我顔蒼松¶
襍翠篠宛似瀟湘間風潮催輕帆不得聴潺潺亦有王¶
事牽二毛近成斑㓜讀天台賦常時願躋攀斯逰誠至¶
幸欲往又復難凡骨恨未蛻何時脱籠樊長嘯謝雲巔¶
<pb:KR4d0526_WYG_006-6a>¶
晤言期後還¶
　　過鴈蕩山東行程一舎許名歴澳島無風而雨氣¶
　　蒸如暑眠不帖席留此三日不得行時盖十一月¶
　　初也¶
百粤居炎荒逺在揚州域氣蒸恒無風三冬如六月地¶
卑雲霧饒海闊天常濕積隂久不舒微雨紛更集日為¶
王事牽中心疚如灼夜瞻北辰髙勢逺不易即安得如¶
飛鴻那能暫停息¶
<pb:KR4d0526_WYG_006-6b>¶
　　題員外柏君夀字卷¶
柏生禀元化託地臨廣阿下有百尺根上有千丈蘿虬¶
枝刷風雨蓊䓗漲雲波不受霜雪欺勁節森有那欝然¶
梁棟器明堂起嵳峩匠氏苟見用之死矢靡他諒彼君¶
子徒小大同一科丈夫貴晚掺百瑶如雲和貞心倘不¶
改夭夀當奈何¶
　五言律詩¶
　　贈貢泰甫先生牙笏詩(并序/)¶
<pb:KR4d0526_WYG_006-7a>¶
　　　牙笏一張長勁且闊古所謂記事之笏也聊為¶
　　　從者之贈詩以志懐不勝増感¶
象簡霜凝重蒼髯雪色新轉輸勞算用報答費經綸扶¶
病朝明主臨軒問老臣此時江海上人已厭風塵¶
　長短句¶
　　題鄭彦昭郎中為漙泉所作梅竹¶
山中人冩梅竹琅玕清瘦花如玉幕中坐客多才華鎮¶
日揮毫寄幽獨忩間月底忽相逢紙帳香飄雲滿屋¶
<pb:KR4d0526_WYG_006-7b>¶
　　五府少年釣馬歌¶
南客南歸必買馬冀北馬羣最多者白銀星粲賤如塵¶
千金買得那論價龍媒之駒鍾駿骨矯如驚鴻蹄切玉¶
神物本是房駟精一夕分輝耀南陸有時踣躠忽長鳴¶
乾龍坤□各有靈世人賤材但貴貨縱有眼顧誰終青¶
一從上船當船頭百計管束如拘囚仰首向天俛首地¶
馬與天地皆蜉蝣乾坤再造須清寧豈獨人人望有生¶
當時舊將封侯尚未老何為馬也不得逢中興唐時奚¶
<pb:KR4d0526_WYG_006-8a>¶
官善飬馬南人養馬尤閒雅千方調飼如擾龍生芻細¶
莝那盈把浪濤風捲狂欲顛船頭入井尾刺天前僵後¶
躓戰欲死一生九死無因全當時人命尚弗保已拚不¶
得終前好五更風定强起㸔幸爾未盡同枯槁所存祗¶
是骨與毛首纔伏櫪神俱迯主人熟視但嘆息雖有善¶
相無方臯海陬去天經萬里海洋風波仍萬死脱生免¶
死幸已難豈意江南猶未巳中原豺虎年固多浙東五¶
虎將奈何船頭忽驚來刷馬惡少三五羣相邏半紙鈞¶
<pb:KR4d0526_WYG_006-8b>¶
帖印一顆一日三畨急星火問之便稱方大人大人有¶
命尤難些紅纓氊㡌青辮縧短衣衲裌双環刀便將長¶
繩選馬釣喧呼叱咤聲狂嘈馬亦垂頭若有訴主人錯¶
愕不敢顧但將白金告少年再三買得寧償負陸有□¶
穽水有漁剥朘豈特臻肌膚魚蝦鷄犬悉有命饕餮至¶
此那能居我元天子家六合聖子神孫政綿邈三苗洞¶
庭將有歸涿鹿蚩尤終受縛君不見蔡州吳元濟根盤¶
蔕固能幾世又不見汴州李希烈桀驁偃蹇旋覆滅人¶
<pb:KR4d0526_WYG_006-9a>¶
生忠義是善媒黄金北斗將焉為吁嗟䑕輩誠何癡¶
　　責風伯¶
吾聞六卿之官天子吏天之四時同一揆天上五命各¶
有司一或干之比僣擬孟冬初來將兩旬𤣥㝠行天祝¶
融死日張土囊公怒號風伯為朋海若曹人言南風多¶
不競是何於我相炰烋排山之浪如銀闕打我船頭行¶
不得鷁首驚飛莫敢前鴟夷鼓吻常嘖嘖船頭呻吟船¶
尾病此去東夷垂欲近未聞今日薪水貴如金當年五¶
<pb:KR4d0526_WYG_006-9b>¶
百童男一去無音信一時聞者皆快然便欲騎鯨飛上¶
天但恐爾輩是凡骨天髙路逺難攀縁天子命我使國¶
土職方禹貢尤修阻爾聞天子遣使來神胡為乎弗相¶
與使者觀風古有命未聞遍到天之涯是行恐是上帝¶
意欲令八荒四海知屬天王家昨宵夢覩玉皇勑下檄¶
五丁追退鷁即今天子聖且仁爾為風伯何不為臣敢¶
為逆北隂之府是酆都不比人間官府但糢糊盡將厲¶
鬼磔裂為萬塊雖有口耳空揶揄尚書有云不逢上帝¶
<pb:KR4d0526_WYG_006-10a>¶
怒汝若有常送使者到閩去去天萬里閩最遥閩人日¶
望使者軺爾其欽承厥命勿有替我將領子明年俱來¶
朝慎莫效尤國鴟梟¶
　　壊舵歌¶
南溟之魚頭尾黑身長竟船頭佀鐡浮㳺偃蹇氣欲吞¶
斜日昏冥暎鬐鬛喣沫成烟浪花起逐我船頭趂船尾¶
恐是昔年未死之&KR1416;龍一經譴斥偕厲鬼舟中健兒恨¶
盡白彎弓擬之三復止明日疾颷驅長雲巨颿髙張萬¶
<pb:KR4d0526_WYG_006-10b>¶
馬奔舟卒思家窮力使瞬息千里若不聞捩舵逆指衝¶
怒濤歘如生馬當春驕又如驚叚且上干雲霄萬里一¶
息非為遥須臾有聲如裂帛三百餘人同失色鐡梨之¶
木世莫比今作舵根為水嚙是木之産非雷同來自桂¶
林日本東當時不惜千金置便欲雲仍傳勿替箕裘相¶
紹近百年甑已堕矣奚容言眼前生死尚未保惟有號¶
泣呼蒼天蒼天髙髙若不聞稽顙齊念天妃神我知天¶
命固有定以誠感神豈無因少時風馴浪亦止以舵易¶
<pb:KR4d0526_WYG_006-11a>¶
舵得不死我今幸爾同更生開闢以來無此比女媧氏¶
天妃神補天䕶國相等倫世代雖異功則均我皇開國¶
同乾坤一年四百萬斛運麾叱雷電役五丁片艘粒米¶
皆風汛財成本是神之功直與天地傳無窮愧無如椽¶
五色筆磨崖刻頌驚愚䝉¶
　　題鄭靜思松琴得趣圖¶
　　　南臺御史大夫道隱公為天台鄭靜思書松琴¶
　　　得趣四字求予賦詩倚舟書此為再㑹之好云¶
<pb:KR4d0526_WYG_006-11b>¶
鄭靜思氷霜姿松琴得趣知者稀臺端道隱酷相愛大¶
書不一特畀之懸崖之松怪若畫風雷為長虬龍枝盤¶
錯屈鐡刷霄漢廻旋造化通天機泠泠清響孰與調幢¶
幢翠葆相參差有時山人坐其下靜聴但覺宫商隨夜¶
半起㸔河漢落虎豹俛首蛟鼉癡黄鍾太音世何有萬古¶
惟許庖犧知虞姚作五弦南薰鼓雍熈巍巍之徳配天¶
地垂裳端拱成無為伯牙是何人尚俱不得鍾子期廼¶
知物理自有無言之至妙追作矯飾真成非鄭靜思人¶
<pb:KR4d0526_WYG_006-12a>¶
汝竒當今聖人是堯舜臣下况復多臯䕫君臣相擇各¶
有以得趣政在弦聲遺致身忠義苦未早人不汝念君¶
其思古來賢達賤苟且出處幸勿負此清明時¶
　　題平陽彭氏雲松亭¶
彭孝子情何悲中心一念人誰知白日思親中夜隨夢¶
中猶欲笞其兒兒啼不勝親抱之遽爾一見尋别離覺¶
後但覺心歔欷心歔欷亦何有朝見鵬山之雲自往來¶
暮見梅原之松欝巍巍從問爾山中雲恐親心所怡又¶
<pb:KR4d0526_WYG_006-12b>¶
復爾雲中松恐是吾親手自移今雖不見吾親顔色幸¶
得覩此為我永慕之容媒松常青青雲楚楚雲不能言¶
兮松不能語彭孝子有衣弗君著有杯弗君舉見君之¶
容聞君之音心已苦相逰亭上暮即歸歸來惟有睡與¶
癡彭孝子忠心一念人誰知¶
　　贈南臺察院椽修敬宗管叔堅還臺¶
東風吹雨春㝠㝠荔子花殘梅子青逰絲千尺遍江滸¶
愁罣離人留不住三山中有神仙宅玉樹亭亭照顔色¶
<pb:KR4d0526_WYG_006-13a>¶
去年相逢眼未知今日相看重離别脩郎修郎多汝賢¶
曽陪驄馬驂後先氣岸巉巉隔秋水皎如寳鏡懸青天¶
穾竅洞射幽隱闢毫末悉露生光妍駿如天馬行長空¶
夭矯弗與凡骨同快如俊鶻下曠野搏擊狡兎追莽風¶
近時上書于主將意氣横出衝晴虹黄金臺前馬價髙¶
舊時屬椽俱英豪如公脱落定應少我有真眼過方皋¶
邂逅天涯即傾倒北方之人信然好紅顔緑髮當妙年¶
頎而長兮富文藻明月之扇子所遺上有名字誰其題¶
<pb:KR4d0526_WYG_006-13b>¶
似欲南薰送北客贈之寄爾長相思故人新峩獬豸冠¶
神完氣固方大觀神仙中人託為侣彩鷁西去何翩翩¶
我今贈子青雲裾旋當與子催薦書中臺選曹定虚左¶
不負堂堂八尺軀¶
　七言律詩¶
　　送泰甫貢先生還朝便先往浙東訪妻子¶
聖主中興憶舊臣白頭自分老無聞傷心轉在朝天日¶
經亂維存報主身去國十年渾似夢到家一飯忍忘君¶
<pb:KR4d0526_WYG_006-14a>¶
太平政爾煩經濟宣室非干問鬼神¶
風雨瀟瀟鷄亂呼使君無奈賦歸歟草𤣥易覔揚雄宅¶
到寺難求太史書白髪詞臣還祕省紫苞威鳯耀雲裾¶
㑹㸔同住京華日退食時時一起予¶
　　贈戴氏詩¶
永嘉名郡多名族孝義忠貞戴氏家曽向轅門干上將¶
甘從虎穴試磨牙蘭孫比玉香凝砌棣蕚聨輝樹有華¶
意氣每逢天上使年年來此憇星槎¶
<pb:KR4d0526_WYG_006-14b>¶
　　十月十八日喜風順而作¶
心緘未上神先啓風馬神輿瞬息迴似向藍關逢驛使¶
直從閬苑去天台潮寛新水毋煩算路入閶州不用裁¶
金石相孚應未爽㑹將功徳報燕臺¶
　　始余發京師時已聞河南平章公克復濟南渠魁¶
　　就擒計益都之冦可不煩餘力而下矣夫大將係¶
　　國家安危行當慎重為宗社計舟中有懐援筆為¶
　　賦是又不能不留情也大將名察罕特穆爾字廷¶
<pb:KR4d0526_WYG_006-15a>¶
　　瑞云¶
久聞大將下山東一戰名成破竹中調度敢煩廊廟計¶
疇咨仍藉相臣功宣光接武揚先烈方虎聨勲振古風¶
宗社有靈須慎重毋勞親手定雌雄¶
　　十月十八日夜睡間紀事并懐尚書徹爾托里張自¶
　　南侍郎吕伯益韓汝舟皆一時煙波覊旅之人也¶
　　明年相㑹遂得抵掌一笑¶
　　紀事¶
<pb:KR4d0526_WYG_006-15b>¶
風送輕帆浪送船神遊萬里水中天魚龍吹雨三更後¶
星月憐人午夜前夢涉關山猶惴惴起看煙水尚綿綿¶
賢勞詎敢言王事虎穴頻探已數年¶
　　懐徹爾托里¶
同日除書下九天可堪同事更同肩延春閣底謀初畫¶
海子橋頭轡毎聨酒戒飽聞微醉後言箴猶在别時邊¶
細思忠告如君少滄海平安幾日傳¶
　　懐張自南¶
<pb:KR4d0526_WYG_006-16a>¶
每當同拜仍同事何獨君今使秣陵冦折底煩韓吏部¶
作書那數李陽氷新詩我謂叅軍比短貌人呼主簿朋¶
試看明年降虜䇿定期六月見南鵬¶
　　懐吕伯益¶
誰着麻衣過七閩秋曹老子念先親登舟但抱終天恨¶
到海方知未了身世亂備經千百痛慈顔不見十三春¶
白頭扶杖衡廬下徙倚風前泪滿巾¶
　　懷趙虚舟¶
<pb:KR4d0526_WYG_006-16b>¶
夙昔聞名未識君識君纔得兩三旬一時同拜叨前列¶
此日追陪愧後塵欵欵謀猷臻事變雍雍言笑見情真¶
明年檣艦浮杯簇方信韓郎是偉人¶
　　抵楚門即船主戴廷芳廷玉家也¶
楚門山色散煙霞人到江南識永嘉半隴石田都種麥¶
一冬園樹尚開花海天日暖魚堪釣潮浦船回酒可賖¶
傍水人家無十室九慿舟楫作生涯¶
　　又¶
<pb:KR4d0526_WYG_006-17a>¶
船泊江潮是異鄉戴郎家住楚門傍寄來青柿猶存蒂¶
摘得黄柑盡帶霜竹塢人家茅屋小石磯漁艇釣絲長¶
可憐擾擾風塵際誰識桃源有洞房¶
　　次楚門聞福州六月之變就簡倪仲凱郎中不候而去¶
誤聞消息心如灼歸興那能候我來不是尚書船到晚¶
却縁員外别初回閩州烽火人猶記回紇刀牌孰總裁¶
最恨當時謀未審至今遺禍使人哀¶
　　前過台州代州人董生安車秀才而作石橋州之¶
<pb:KR4d0526_WYG_006-17b>¶
　　所有勝跡也¶
天台山水妙南州是我垂髫舊所逰亂後久拚門户改¶
别時只為稻粱謀石橋雨沒苔紋滑宰木風髙鳥雀愁¶
欲上磯頭聊問訊片帆飛過不知收¶
　　走也啣命而來艤舟永嘉之楚門盖居人戴氏里¶
　　也一日邀致於所居之村曰竹岡杯酒留連伯仲¶
　　聮侍居周匝佳山水環遶於其間間嘗㳺目登眺¶
　　一時清逺之思嶄然眉睫昔謝太傅好逰東山未¶
<pb:KR4d0526_WYG_006-18a>¶
　　為無謂也顧余何人擬跡宰相不能不愧耳幸以¶
　　詩人常談見恕是所望也¶
鴈蕩山東是竹岡林泉清賞勝滄浪人家散處通潮浦¶
鷄犬成村自鴈行無數小舟灣栁外暎山紅樹繞溪傍¶
主人惠我逰山屐謝傅情濃樂未央¶
　　黒水洋為風浪所飄見倭國界山船間雖有所賦¶
　　成於一時苟簡殊未工也阻風之暇復次所懐再¶
　　書船之左¶
<pb:KR4d0526_WYG_006-18b>¶
極海風波不易模孤臣去國逮天隅東臨倭子將非類¶
西脱秦山即異區鵩鳥昔來㓙已告界山今遇死無殊¶
男兒許國誠何恨只恐君王念未蘇¶
　　五虎門¶
西遊昔上三瀦峽今見南荒五虎門勢接天關并地軸¶
氣吞雌伏與雄蹲八閩津要難耽視百粤山河總大藩¶
千載卧龍今復起只憑三顧靖中原¶
　　次古山下時儒學提舉陳景忠來迓也¶
<pb:KR4d0526_WYG_006-19a>¶
不見溪頭荔子丹尚餘碧葉滿空山水流百折成巴峽¶
山列圍屏擁畫闌粳稻滿田冬不刈漁翁舉釣晚猶安¶
閩州自古多無恙不許癡兒睥睨看¶
　　題劉中守小景¶
雨後㸔山更愛山結茅臨水閲人寰交談終日頻傷往¶
留客烹泉不許還凉月滿空邀鶴住緑隂繞舎聴猿閒¶
道人又有休官意毎憶秋風放白鷴¶
　　奉同二次來韻并寄閩省謁諸幕謁閩王廟之作¶
<pb:KR4d0526_WYG_006-19b>¶
　　通呈景容郎中伯益侍郎秘監先生同發一笑¶
重叨天遣八年餘又辱分符不暫居那有古人秦御史¶
豈無先輩貢尚書文章官様誰將並氣節天然我未如¶
歸到朝廷當下問定從江海詔安車¶
　　舟中聴雨¶
鴈蕩山前船夜灣雨聲篷外響潺潺半生萍梗何時定¶
萬里冥鴻與夢還南海有珠輸上國(自議必往往泉州/希輸上意盖)¶
(在此處也/)　江東無警報杉關(近有人傳建寧官兵已/復邵武江西賊人已過)¶
<pb:KR4d0526_WYG_006-20a>¶
(杉關衢婺二/路復奉正朔)五更賦㸔潮生後覩見祥風起舵間¶
　　至正辛丑詔加福建國王為(闕/)　　　本省官屬¶
　　以正月初九為王誕日謁廟稱賀走叨先行展敬¶
　　禮道中欣逢儀仗之過馬上有作戱呈幕府諸公¶
緑髪紅顔衆省郎漫隨官長謁閩王褐荼羅傘騶前導¶
皮刺繩床仗後將舉奠杯摇紅蠟炬捧宣人出紫泥香¶
低頭再拜齊稱賀回首熙熙樂未央¶
　　和貢先生韻時同尚書祭亡友李仲容也¶
<pb:KR4d0526_WYG_006-20b>¶
故友墳前草不春髙風臺上聚星辰翰林小記如冠冕¶
閤老遺書絶後塵自愧不才難接武多君髙誼許為隣¶
㑹須相伴朝京闕更有秦郎最可親¶
　　簡秦景容郎中昨日承歌談笑適詩酒相忘有放¶
　　浪形骸之意以謂到閩以來無此一樂但傷足下¶
　　以特達之材㙳坷仕路走也辱為知己之㳺不能¶
　　㧞而出之此安足為故人耶詩以誌懐聊伸雅嘆¶
海嶠相逢情更親共看白首惜青春君心寂寞憐知己¶
<pb:KR4d0526_WYG_006-21a>¶
我日凄凉念故人談笑總能推兩晉論文還許佀先秦¶
生平自謂同心膂爭及當時管鮑隣¶
　　再和貢先生韻¶
自是閩荒易得春鳥啼花落惜佳辰三山燈火星連簇¶
千尺逰絲晚罣塵南海珊瑚將北闕東家蝴蝶過西隣¶
太平好伴還鄉去兒有平安報老親¶
　　題臨川曽仲衍手卷時仲衍授永嘉之平陽州同¶
　　知有㫖命賫御酒宣慰本州周宗道僉院貢米入¶
<pb:KR4d0526_WYG_006-21b>¶
　　京卷有危太樸參政所書虞學士邵菴送行序并¶
　　詩三首走亦不揆效顰于左兼簡君道使君¶
海角相逢如未識三山聴詔見崚嶒大參書法追王獻¶
學士詩章似杜陵棣蕚春明華艷艷芙蓉秋水玉承承¶
故朝丞相多英裔只有臨川世姓曽¶
九重選使勞將軍多羡將軍類古人報國只知君父重¶
與民還佀弟兄親中流砥柱頽波障舊蠟黄封御賜新¶
君到平陽煩問訊魚緘曽寄淛江鱗¶
<pb:KR4d0526_WYG_006-22a>¶
　　問李則平憲副乞花¶
明府庭前花數本汀蘭岸芷迭芬芳山茶雨過紅娤净¶
茉莉風牽粉趐香隔户蜻蜓空寂寂遶欄蝴蝶故忙忙¶
相逢盡道東風好一線何曽到晚郎¶
　　題江西老人李頥齊手卷¶
閩海相逢一老翁布袍藍縷髩毛蓬問渠何事蕭條甚¶
似爾從前寂寞窮酒後尚能稱草聖愁來只用指書空¶
如今江右猶烽火未許平安附便鴻¶
<pb:KR4d0526_WYG_006-22b>¶
　　甲午歲以公差過江陵之右有訪故人田典簿仲¶
　　玉(五詩纔/記一也)¶
自昔乘閒訪博聞書樓鐘鼓徹彤雲天吳紫鳯躭成癖¶
翠栢蒼松喜欲羣有酒便須呼阮籍浴蘭還擬見湘君¶
椒宫罷直歸來晚刻燭題詩到夜分¶
　　題馬生溪山小景¶
馬生遺我溪山景我笑從前好卜居地僻結茅依澗宿¶
水深移棹隔溪漁月滿船頭春載酒香生竹裏夜分蔬¶
<pb:KR4d0526_WYG_006-23a>¶
室中切莫悲婺婦横笛于今怨有餘¶
　　乙未歲過歸州擬謁宋玉祠不果¶
聞子愁秋老更悲近來華髪也相催斯文一去無今古¶
過客千年許往來大雅遺音虚夜瑟故山喬木盡塵埃¶
一杯不到荒祠下腸斷江流幾百廻¶
　　甲午歲題江漢王粲樓和達實宻雅蘇韻¶
大江西下思漫漫憔悴王郎舊倚欄貔虎晝嘷沙草白¶
轆轤夜轉井梧寒帛書善託雲中鴈錦字羞題夢裏鸞¶
<pb:KR4d0526_WYG_006-23b>¶
魏國山河劉社稷可憐無地望長安¶
　　過浯州寄同年董節判碩通¶
大科賢士浯州判素節清風滿畫川欵叚總隨沙草瘦¶
甘棠只許後人傳往時同忝三塲約為子今留萬里船¶
但使姓名通帳下敢勞騎馬到江邊¶
　　春日陪讌道山亭口占¶
二月春明花乍殘道山亭上翠如鬟天開圖畫峯攅㦸¶
地接蓬萊雪滿關雙鳯巢雲朝貝闕六鰲駕海出人寰¶
<pb:KR4d0526_WYG_006-24a>¶
薇垣官從多時彦聴取山人半日閒¶
　　題米元暉山水為賈仙院判作¶
雲樹蒼蒼路渺然紫烟緑霧障晴川風間理釣滄江上¶
日莫移舟野水邊林外有山常近枕澗前無竇獨成眠¶
生平此願行將遂便擬煩君借一㕓¶
　　為鄂省檢校陳用方題顧定之墨竹¶
鳯凰枝上舞&KR2513;毶恍似湘南與渭南紫籜穿林龍乍躍¶
琅玕着雨翠如酣風前逓影頻摇萬月下開樽偶共三¶
<pb:KR4d0526_WYG_006-24b>¶
最憶漢濱千畆地碧波江漲水挼藍¶
　　為永嘉林温伯恭題瑞榴圖¶
安石榴花開滿枝五房同蔕總稀竒永嘉玉樹臨春秀¶
博望仙葩帶月移勝日名園期共賞他時駟馬兆先知¶
董林隂徳宜多種留取君家百世思¶
　　題鄭靜思莊谷叟卷¶
最愛南華一老仙漆園為吏幾何年人從谷叟庄頭覔¶
榻向南州去後懸物外靜觀惟我得世間塵鞅欲誰牽¶
<pb:KR4d0526_WYG_006-25a>¶
相逢莫賦商巖曲山雨衝寒好放船¶
　　題曉意圖¶
三星欲落不落際流水野橋人度遲鴈影逺含秋影薄¶
山光爭似曙光竒荒郊犬吠人家僻近塢烟炊筍蕨宜¶
欲掃柴門迎曉日偶逢花下有朝葵¶
　　題連江曽氏墓誌(貢玩/齊文)¶
䕫山原下半山墳共説曽家子又孫海徼衣冠仍見古¶
荒郊鄒魯自成村秘書文字連城重此日羮墻萬感存¶
<pb:KR4d0526_WYG_006-25b>¶
我欲題詩遺不朽錦囊收拾去朝元¶
　　題秀才魯環元瑞北門小隠¶
欲向山中學草𤣥北門小逕曲通泉讀書鐙晃烏啼夜¶
把釣船開月滿天行酒賦詩來好客㨿鞍敲竹引㳺鞭¶
誰能一伴幽人宿日鼓南風聴五弦¶
　　贈江西憲從事葉彦周¶
藁生抱牘來相謁珠玉煇煌滿卷中烏府風清飄玉樹¶
繡衣春煖試青驄馳聲江右催鸞檄奏最燕臺醉鳥酮¶
<pb:KR4d0526_WYG_006-26a>¶
君有華居容我惜傷情無柰嘆飛蓬¶
　　醉題歌扇(名臺/雲)¶
珠玉相輝照席珍一時傾冩任天真雲間駿骨行千里¶
宇内才名有幾人寰海魚龍須變化菁莪雨露盡陶鈞¶
小園池舘都堪樂句徤人豪酒亦醇¶
陸有嘉羞水有珍相忘聊復遂吾真開樽論議超凡壤¶
舉目關河盡逺人力可萬牛支九鼎誰能一線引千鈞¶
謭才自愧無分補頼有丹𠂻似酒醇¶
<pb:KR4d0526_WYG_006-26b>¶
　　宴道山亭復風雨有感作¶
閩川又復過清明花信風牽倍感情四海再逢虞舜日¶
三年兩駐越王城春光寂寂啼山烏雲影悠悠拂羽旌¶
可是東君不相下狂颷吹雨濺銀爭¶
　　胄監羣英雅集為相特穆爾君夀題¶
鳯麟龍虎萃成均雨露菁莪總化鈞天上衣冠星錯落¶
眼前文物玉嶙峋力扶宗社誰將任手握經綸我敢論¶
南服海天纔一角行期引領拜楓宸¶
<pb:KR4d0526_WYG_006-27a>¶
　　題仙人磐石吹簫圖¶
長松樹底坐吹簫疑是仙人王子喬白露未漙凉月上¶
秋風初弄羽衣飄山靈報罷雲朝散海鶴啼時龍夜朝¶
便欲乘鸞覲天上翩翩孤影屬清標¶
　　題成趣軒(為照磨托爾留題成趣軒照磨字/明善盖吾從事也因書以為勉)¶
小小蔬園半畆畦涉能成趣路成蹊呼兒灌溉汲石井¶
留客待烹啼竹鷄子荆居室稱苟羙管寧鋤金恒不迷¶
華構相承期勿墜今人應與古人齊¶
<pb:KR4d0526_WYG_006-27b>¶
　　題黄山鄭潜彦昭練溪漁隠¶
黄山山下練溪肥水薦溪毛陸薦薇白魚供饌酒初熟¶
畫舫移來人乍歸治家只是春蚤起結屋更愛山重圍¶
我欲過從訪漁隠時危常恨與心違¶
　　題榴橘聨芳圖¶
石榴枝上橘來棲佳氣熏春草樹知兩瑞聨芳須未艾¶
雙岐並秀偶相宜實垂玳瑁筵初秩菓薦黄金品更竒¶
蘭玉胥承親尚徤定知有喜集門楣¶
<pb:KR4d0526_WYG_006-28a>¶
　　㳺雲門寺(故宋鄭叅/政委大院)¶
洋嶼江頭雲門寺夤縁石磴上青天鄭家祠堂如一日¶
梵王宫殿經千年鯨音發響嘯山鬼荔子磨丹供别筵¶
政恐蒼生渇霖雨漫將詩句破蠻烟¶
　　伯莢右轄餞予於長樂雲門港因其念母贈之以詩¶
母子相依四十秋母年八十子恒憂劬勞未報當生别¶
罔極逾深重自尤㓨血寫經天亦痛銜哀陳陛孰為謀¶
君王若問臣消息瘴海蠻烟日夜浮¶
<pb:KR4d0526_WYG_006-28b>¶
　　題不繫舟漁者卷(有序/)¶
　　　平陽陳君子上登甲午進士第秉志剛介獨立¶
　　　不阿初授慶元録事在任未竟值淛東西盗敓¶
　　　蠭起郡邑無大小皆䧟于賊士大夫苟得脱於¶
　　　難者往往去依方鎮不顧道義夤縁苟禄以養¶
　　　生寧舎朝廷弗顧若是者奚啻肩相摩足相軋¶
　　　哉子上獨不可曰始予承聖天子䇿士時幸以¶
　　　子大夫遇我我何忍一旦悖此狐媚以求活耶¶
<pb:KR4d0526_WYG_006-29a>¶
　　　乃即日解官還家而慶元亦尋以䧟其見幾明¶
　　　立志勇如此遂號之曰不繫舟漁者盖卑以自¶
　　　牧謙以自勵也嗚呼舟惟不自繫然後得往來¶
　　　江海間以自適人惟不自繫則彼之所謂冨貴¶
　　　者又烏得而誘我凂我繫而縳之若犬羊然哉¶
　　　走也適以督運事嚴泊舟于此偶得與子上邂¶
　　　逅於是嘉其髙而贈之¶
舟惟不繫任浮㳺之子𠂻心適與侔一身不近龍蛇穴¶
<pb:KR4d0526_WYG_006-29b>¶
萬慮無如煙水謀那待月明纔舉網只須風定便行舟¶
(闕/)¶
　七言絶句¶
　　柬秦景容郎中昨晚閲髙文誦之亹亹不倦沈著類¶
　　子厚而不失之晦痛快似退之而不失之浮恢恢乎¶
　　與韓逼真而於栁有所不屑也予識景容十五年頗¶
　　謂相知今殆不如逺矣斂袵再三賦詩為謝¶
錦縀裁來五色絲千方製就欲誰衣自慚輸與天孫巧¶
<pb:KR4d0526_WYG_006-30a>¶
凡女從今不下機¶
　　題劉中守僉憲為閩海憲史馬謙叔賦二首¶
經年不見劉郎畫山色溪光共可人底事往來滄海客¶
釣舟容易許相親¶
逺山迢逓近山髙茅屋溪聲閲澗毛江浦潮來帆正疾¶
日邊歸客頓相遭¶
　　松林午憇¶
松林坐久午風清溪水潺潺樹有聲何處小舟撑栁外¶
<pb:KR4d0526_WYG_006-30b>¶
來迎潮落去潮生¶
　　渡口¶
海淀風輕晚待潮首綿車響客心摇人家住近青松渡¶
小女當簷弄阿嬌¶
孤䳱飛來數㸃青暎山紅葉笑相迎青裙赤脚誰家婦¶
闊背牙梳也自榮¶
　　紀見¶
榕樹根垂荔葉齊遶簷宿霧緑初迷鷓鴣啼徹山頭雨¶
<pb:KR4d0526_WYG_006-31a>¶
午夢醒時日正西¶
　　正月¶
閩荒正月似初秋終夜聞雷耳畔逰睡覺渾如到家日¶
欲從庭下認牽牛¶
　　題集賢都事石林(二首/)¶
琪樹亭亭廣萬章屹無枝葉蔽嚴霜相逢請㸔中流柱¶
未必崚層似爾長¶
誰為明堂作棟梁石林屹立並雲長㑹從白玉樓中見¶
<pb:KR4d0526_WYG_006-31b>¶
杞梓何能與鴈行¶
　　寄貢泰父先生解紛詩書扇¶
覇業爭驅孰後先葵丘一㑹更無前如今誰是排紛者¶
那有先生似仲連¶
　　題鄭靜思小像¶
月明山靜海無塵鶴氅翩躚玉一痕却記别時春已暮¶
落花都付冨家村¶
　　為江淛宣使題補之墨梅(二首/)¶
<pb:KR4d0526_WYG_006-32a>¶
羅浮山下梅梢月素質湘裙淺淺粧昨夜嫦娥初出浴¶
桂華不敢妬清香¶
螺女江頭春色多孤根分瑞到南坡當時丰度今猶在¶
清苦如君少奈何¶
　附録¶
　　元翰林承㫖楚國李公壙志¶
公諱士瞻字彦聞世居河南荆門曽祖諱之敬贈荆湖¶
北道宣慰使都元帥祖諱文亮贈太常禮儀院使俱追¶
<pb:KR4d0526_WYG_006-32b>¶
封楚郡公父諱夀椿贈河南行中書省平章政事追封¶
楚國公曽祖妣陳氏祖妣張氏俱追封楚郡夫人妣鄭¶
氏追封楚國夫人公㓜英敏好學應度支卿栁嘉辟為¶
知印非其志也嘗中大都路進士第為萬億廣源知事¶
中書舉為掾歴刑部主事陞員外郎樞宻院經歴出僉¶
山南憲入為吏部侍郎遷戸部行永平總管府事陞本¶
部尚書出督福建海漕以功就拜福建行中書左丞召¶
入叅議中書事進叅知政事一年入翰林為學士階陞¶
<pb:KR4d0526_WYG_006-33a>¶
榮禄大夫遷遼陽行中書左丞再入為中書叅政改樞¶
宻副使拜翰林學士承㫖進封楚國公公生皇慶二年¶
二月一日至正二十七年十一月二十七日以疾終於¶
京師明照里第之正寢春秋五十有五十二月三日葬¶
大興縣臘八之原娶何氏武畧將軍提舉何䚟之女封¶
楚國夫人子男四人守成守恒守峴守岷守成登進士¶
第户部司計官守恒遼陽等處行樞宻院斷事府經歴¶
守峴太尉府掾守岷國子生孫男一人尚㓜孤子守成¶
<pb:KR4d0526_WYG_006-33b>¶
等泣血謹志¶
　　榮禄大夫太常禮儀院使陳祖仁填諱¶
　　翰林學士承㫖榮禄大夫知制誥兼修國史王時題盖¶
　　翰林承㫖楚國李公行狀¶
公諱士瞻字彦聞南陽之新野人後徙漢上曽祖諱之¶
敬累贈荆湖北道宣慰使追封楚郡伯配馬氏累贈中¶
奉大夫太常禮儀院使追封楚郡公配張氏累贈楚郡¶
夫人父諱夀椿字春伯累贈榮禄大夫河南省平章政¶
<pb:KR4d0526_WYG_006-34a>¶
事追封楚國公配鄭氏累贈楚國夫人至正初公以布¶
衣逰公卿間平章烏蘭哈達左丞烏克遜良楨嘗以王¶
佐許之尋用度支監卿栁嘉薦為知印非其志也舊制¶
凡大都有恒産住經年深者聴就試年三十餘中大都¶
路進士第十名庚寅歲也知印歴十九月考滿任將仕¶
郎萬億廣源庫知事歴二十四月中書辟充右司椽時¶
濟寧有警朝廷分省院以鎮之城䧟省臣奏兩府官處¶
死上以知院哈喇巴圖爾勲戚赦之以右丞阿克塔齊叅¶
<pb:KR4d0526_WYG_006-34b>¶
政賈惟貞等坐之公上書曰知院職在總兵宜處以重¶
刑省官職在供給止宜定為杖流今知院雖特勅免死¶
不過聖恩少延其生耳書奏右丞等遂得减死在椽七¶
月除從仕郎刑部主事出賛總戎時兵犯左衞京師震¶
恐禆將劉哈喇布哈兵甫交其母㓙問至京上遣使即¶
軍中慰弔公曰今兵勢方振遽宣詔㫖彼將哀毁不暇¶
大敵在前其孰足以禦之若能少緩信宿事方兩全從¶
之明日兵果大捷由是京師無虞盖其籌畫之力也未¶
<pb:KR4d0526_WYG_006-35a>¶
幾遷承事郎樞宻院經歴調僉山南江北道改儒林郎¶
吏部侍郎遷文林郎户部侍郎行永平路總營陞户部¶
尚書散官如故出使閩省時海酋賽富鼎為帥日肆暴¶
横公斥責之其黨抽刃環立語益厲酋嚴憚焉既而有¶
㫖命揚珠布哈為平章酋拒之平章徴兵攻城凡三月¶
民乞救公出謂平章宜宥此曹去從之公欲復入平章¶
謂入將見留公曰民候我去留為存亡不去且有變平¶
章强留之酋果疑失策復謀出襲及再入事遂定藩屏¶
<pb:KR4d0526_WYG_006-35b>¶
以安閩人為建祠樹碑詔拜資善大夫本省左丞尋入¶
為中書叅議丞相綽斯戩議解博囉特穆爾兵柄公曰¶
削權事重宜先調兵以固關輔丞相以有備給之及博¶
犯闕丞相敗詔以伊蘇為相公為叅政陞資政大夫公¶
謂相曰彼㓙悖首禍天子以丞相代之功當百倍疇昔¶
如其復蹈往轍安知無前日之禍耶乃上疏其畧曰竊¶
觀今日國家之勢有淹淹將盡之氣無赫赫再振之威¶
有甘心就亡之意無救焚拯溺之志又謂宜亟下明詔¶
<pb:KR4d0526_WYG_006-36a>¶
以彰天討疏上不報遷翰林學士榮禄大夫知制誥同¶
脩國史知經筵事博囉入朝出為遼陽省左丞至則傳¶
檄逺邇其畧曰違積世之先勲名曰逆子犯無君之大¶
惡號為賊臣仍拘執來使以釋羣疑奨勵諸軍以圖大¶
舉事平再入為叅政時庫克特穆爾南征有詔諸王駙¶
馬悉聴節制等語公以為權寵太重勢將難制不聴於¶
是辯論愈切上乃俾詞臣増其詔語曰以南諸王駙馬¶
云云又嘗言諸朝曰今國家一新政理宜先正綱常執¶
<pb:KR4d0526_WYG_006-36b>¶
政有謂國俗叔嫂相嫁娶盖欲保其家産者公正色曰¶
廟堂之上議論綱常乃以家産為言乎其人慙而止尋¶
改樞宻副使時庫與張思道等仇殺遣使乞詔以討之¶
人莫敢言公曰棄南征之命而與王師敵咎誰歸况當¶
其出師也既付以便宜之詔今復有何詔乎若遂與之¶
則是責在朝廷矣事遂寢後復上疏曰今造作不已恐¶
傷民力傳之逺邇有鈸兒鼓兒之戲播之京師有斧兒¶
鑿兒之謡而陛下不之寤臣恐大事一去雖享有宫室¶
<pb:KR4d0526_WYG_006-37a>¶
之樂其可得耶上嘉之拜翰林學士承㫖知制誥兼脩¶
國史進封楚國公未幾以病卒時至正二十七年冬十¶
一月也年五十五配何氏累封楚國夫人子男四人長¶
守成後名延興登丁酉王宗嗣榜第三甲進士次守恒¶
遼陽行樞宻斷事官經歴次守峴太尉掾史次守岷國¶
子生員公平生襟度開夷識趣𢎞逺忠義之節炳如星¶
日蹇諤之風凜如氷霜而經濟之才浩如江海使當時¶
能委任而責成之其相業又曷可量耶¶
<pb:KR4d0526_WYG_006-37b>¶
　　榮禄大夫太常禮儀院使陳祖仁撰¶
　¶
　¶
　¶
　¶
　¶
　¶
　經濟文集卷六¶
